<h1>Gruppo di Approfondimento Open Source</h1>
<h2>Documento Master - Introduzione</h2>

<p>Per molti l'espressione <em>Open Source</em> &egrave; semplicemente sinonimo di software gratuito.</p>

<p>In realt&agrave; Open Source significa &quot;sorgente aperta&quot;, in informatica indica un tipo di software dove gli autori (pi&ugrave; precisamente, i detentori dei diritti) rendono il codice sorgente pubblico cio&egrave; favorendone il libero studio e permettendone il riutilizzo, di apportarvi modifiche per le specifiche esigenze e di sviluppare estensioni da nuove idee di altri utenti, a condizione di rispettare e citare le paternit&agrave; intellettuali dell'opera (licenze o contratti d'uso libere).</p>

<p>Esempi di licenze sono: la GNU GPL e la GNU LGPL, per altri ambiti le licenze Creative Commons (pi&ugrave; propriamente con la clausola <em>share alike</em>) oppure la stessa licenza GNU FDL usata per Wikipedia fino al 2009 (data del passaggio alla licenza Creative Commons), le licenze BSD sono una famiglia di licenze permissive, senza copyleft, alcune sono considerate libere ed open source, la MPL che &egrave; usata per Firefox e Thunderbird.</p>

<p>Le organizzazioni che valutano le tipologie di licenze FLOSS sono la OSI e la FSF.</p>

<p>Si ispira alla filosofia del movimento open source, il movimento open content (contenuti aperti): in questo caso, ad essere liberamente disponibile non &egrave; il codice sorgente di un software, ma contenuti editoriali quali testi, immagini, video e musica. Molto recente &egrave; il concetto di Openness, &egrave; pi&ugrave; una filosofia, che sta alla base di vari gruppi ed organizzazioni.</p>

<p>In senso pi&ugrave; esteso, il pensiero Open &egrave; finalizzato alla condivisione della conoscenza e a tal fine contrappone alla gestione dei diritti di propriet&agrave; intellettuale del copyright tradizionale, un alternativo modello di gestione dei diritti detto copyleft molto diffuso nell'attuale mondo multimediale e interconnesso.</p>

<p>Il pensiero Open &egrave; molto ben descritto nel seguente video che due associazioni americane, BitBluePrint e MovingMonday, hanno realizzato usando gli omini del LEGO. Il video parte dal celebre racconto della nascita del movimento per il software libero con Richard Stallman, e poi prosegue esemplificando la filosofia open source con esempi totalmente diversi. Si conclude sfatando 3 miti sull'open source: che l'autore ne perda il controllo, che sia insicuro, e che sia sempre e solo gratuito.</p>

<p>Potete vedere il video a questo indirizzo.</p>
<p>Il video &egrave; in inglese, ma cliccando sullâ€™apposita iconcina a destra potete attivare i sottotitoli in italiano, realizzati da Stefano S.</p>

<p>Il presente &quot;bigino&quot; si pone l'obbiettivo di fornire alcune indicazioni/delucidazioni/suggerimenti/esperienze per chi nelle PA utilizza soluzioni informatiche con diversi livelli di conoscenza ed autonomia per poter affrontare con senso critico le scelte inerenti il rispetto delle nuove normative, orientate sempre di pi&ugrave; alla completa digitalizzazione dei procedimenti tipici della PA ed al rispetto di quanto previsto all'articolo 68 del Codice dell'Amministrazione Digitale</p>
